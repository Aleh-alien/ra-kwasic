---
layout: default
title: Katuma
id: faq
---

{%- include faq_header.html -%}

<div class="container text-center">
  <div class="row">
    <div class="col-lg-8 offset-md-2 k-faq">
      <p class="k-faq__question">
        Katuma és una cooperativa de plataforma? I això què és?
      </p>
      <p class="k-faq__answer">
        Les plataformes cooperatives faciliten la producció o distribució de serveis (o continguts, productes, etc.) amb la gran diferència amb altres tipus de plataformes similars que es regeixen pels principis cooperatius de copropietat i governança democràtica. Això, en el cas de Katuma, significa que totes les organitzacions sòcies de la cooperativa compartim, governem i som copropietàries del programari. L’app no pertany a tercers sinó a totes nosaltres: això facilita un ús responsable i cooperatiu de dades i coneixement que genera la plataforma.
      </p>

      <p class="k-faq__question">
        Cada usuari individual ha de ser soci de serveis de la cooperativa?
      </p>
      <p class="k-faq__answer">
        No. Katuma és un projecte adreçat a organitzacions (ja siguin grups, associacions, cooperatives de consum, etc. o petites productores). Per bé que la plataforma permet que els usuaris individuals puguin tenir un compte d’usuari i fer comandes, qui actua com a soci de Katuma son les organitzacions.
      </p>

      <p class="k-faq__question">
        El meu grup està interessat en Katuma: què hem de fer?
      </p>
      <p class="k-faq__answer">
        Podeu començar fent un registre i provant l’aplicació gratuïtament durant un mes adreçant-vos
        <a href="{{ site.links.app_signup }}" target="_blank">aquí</a>.
        Podeu ajudar-vos seguint tots els passos de registre i configuració de la nostra
        <a href="{{ site.links.guide }}" target="_blank">guia d’usuaris</a>.
        Si teniu més dubtes, podeu adreçar-vos al
        <a href="{{ site.links.community }}">fòrum de la comunitat</a>
        i compartir-los amb altres usuaris o l’equip impulsor de Katuma.
      </p>

      <p class="k-faq__question">
        Ja hem provat el software i estem decidides a fer-nos sòcies: com hem de formalitzar la nostra adhesió?
      </p>
      <p class="k-faq__answer">
        Si després del mes de prova esteu convençudes de voler formar part d’aquesta comunitat, podeu formalitzar la vostra adhesió com a organització sòcia de Katuma mitjançant
        <a href="{{ site.links.org_signup }}" target="_blank">aquest formulari</a>.
        Un cop emplenat i escollida la vostra quota de sòcies, passareu a formar part de la cooperativa amb tots els drets i deures.
      </p>

      <p class="k-faq__question">
        Ens agrada el projecte però no estem convençudes de poder participar activament en la comunitat. Què fem?
      </p>
      <p class="k-faq__answer">
        Com en qualsevol projecte cooperatiu, ens encantaria poder comptar amb una comunitat de sòcies activa, participativa, proactiva! Però també entenem la naturalesa del sector i sabem que molts productors treballen de sol a sol per tirar endavant els seus cultius i que molta gent que participa en l’activisme per la sobirania alimentària també ho fa en altres àmbits i sovint tenen una sobrecàrrega de feina. Vosaltres decidiu fins on arriba la vostra implicació amb el projecte i quin paper voleu jugar en la governança!
      </p>

      <p class="k-faq__question">
        Soc productor i no sé com obrir-me un perfil i la meva botiga online: on he d’anar?
      </p>
      <p class="k-faq__answer">
        El primer que has de fer és crear el registre d’un perfil de la teva empresa a la plataforma adreçant-te
        <a href="{{ site.links.app_signup }}" target="_blank">aquí</a>.
        Després podràs escollir si aquest perfil té botiga o no. Si tens qualsevol dubte en el procés de configuració del teu compte, recorda que pots dirigir-te a la
        <a href="{{ site.links.guide }}" target="_blank">guia d’usuaris</a>
        de Katuma i resoldre’l, o compartir-lo al
        <a href="{{ site.links.community }}">fòrum de la comunitat</a>.
        Un cop fet el registre tindràs un mes de prova gratuït de l’aplicació. Si després d’aquest mes estàs convençut de voler formar part d’aquesta comunitat, podràs formalitzar la teva adhesió com a organització sòcia de Katuma mitjançant aquest
        <a href="{{ site.links.org_signup }}" target="_blank">formulari</a>.
      </p>

      <p class="k-faq__question">
        Katuma i Open Food Network (OFN) no son el mateix?  Què és OFN, doncs?
      </p>
      <p class="k-faq__answer">
        Katuma és membre afiliat de la xarxa
        <a href="{{ site.links.ofn }}" target="_blank">Open Food Network</a>.
        Això, a efectes pràctics, significa que totes les instàncies locals de la xarxa, els afiliats, desenvolupem un software com un bé comú i compartim el coneixement entre nosaltres. Tenim un pot comú per compartir els recursos on hi col·laborem totes i treballem amb un equip de 6 desenvolupadors de software internacional. Aquest software comú, cada instància l’ofereix com a servei a les seves comunitats locals. Pel que fa a la governança, cada instància funciona de manera independent. Si ens vols veure treballant colze a colze amb l’equip d’Open Food Network pots veure aquest
        <a href="https://www.youtube.com/watch?v=bGE6MuedvI4" target="_blank">vídeo</a>!
      </p>

      <p class="k-faq__question">
        I Coopdevs què hi té a veure, en tot això?
      </p>
      <p class="k-faq__answer">
        Potser sovint has sentit el nom de
        <a href="{{ site.links.coopdevs }}" target="_blank">Coopdevs</a>
        associat al projecte de Katuma. Coopdevs és una associació de persones que té com a objectiu impulsar solucions tecnològiques per fomentar i promoure l’economia social. Tots els projectes en què participen són de codi obert i llicència lliure. El projecte va néixer de les comunitats que van iniciar i encara impulsen Time Overflow (software per a la gestió de bancs del temps) i Katuma. Alguns dels membres de l’associació van decidir professionalitzar la seva activitat mitjançant una cooperativa de treball. Temps després, Katuma va agafar embrazinda pròpia i es va constituir en cooperativa, deixant el niu que l’ha vist néixer per poder créixer! És per això que sovint pots haver sentit que Katuma i Coopdevs son el mateix, perquè encara ens uneix un cordó umbilical.
      </p>

      <p class="k-faq__question">
        I què vol dir que us baseu en el codi lliure?
      </p>
      <p class="k-faq__answer">
        El codi de l’aplicació és un bé comú que preservem entre tots els projectes afilitats a Open Food Network. És un coneixement que volem difondre sense traves i que a l’hora es nodreix de contribucions desinteressades de persones de tot el món. A data d’avui al codi hi han intervingut més de 100 persones! És per això que a més es tracta de software lliure sota llicència AGPL v3, que assegura que tothom hi tingui accés i amb aquestes mateixes condicions.
      </p>

      <p class="k-faq__question">
        I jo puc contribuir al codi? I puc contribuir al projecte d’alguna altra manera?
      </p>
      <p class="k-faq__answer">
        Per suposat! Com en qualsevol comunitat, Katuma també es nodreix de treball voluntari de gent que vol aportar el que sap al projecte. Si vols contribuir al codi pots trobar el repositori <a href="{{ site.links.repository }}" target="_blank">aquí</a>. I si no en tens ni idea de programar però creus que pots aportar al projecte d’una altra manera ens pots escriure a info@katuma.org o escriure al fòrum de la comunitat.
      </p>

      <p class="k-faq__question">
        Si és software lliure, per què es paga?
      </p>
      <p class="k-faq__answer">
        Al contrari del que sovint es pensa “software lliure” no sempre significa gratuït. Open Food Network es continua millorant, mantenint i desenvolupant cada setmana i això requereix recursos (administració de sistemes, còpies de seguretat, hores de desenvolupament dels i les programadores, etcètera). De fet, té un cost molt elevat poder desenvolupar un software d’aquestes característiques. Per això el que pretenem és mancomunar aquest cost entre totes les instàncies de la xarxa. En el cas de Katuma,  i entre totes les usuàries que en fem ús, paguem una quota mensual per rebre el servei de la plataforma i formar part de la cooperativa com a sòcies de serveis. Si sumem esforços entre totes, aquest és un cost molt reduït enfront del que podria suposar que haguéssim de desenvolupar i mantenir cada grup o productora el nostre propi programari, o pagar perquè ens fessin una botiga online, etcètera.
      </p>

      <p class="k-faq__question">
        I per què heu estat molts mesos sense cobrar pel servei i ara el començareu a cobrar?
      </p>
      <p class="k-faq__answer">
        Com que Katuma té la sort de formar part de la xarxa Open Food Network, s’ha pogut anar nodrint dels recursos del pot compartit durant els primeres mesos del seu funcionament. Això ens ha servit per poder mostrar el projecte i tenir els primers usuaris mentre anàvem formalitzant la constitució en cooperativa. A banda, també vam participar d’una campanya de matchfunding que ens va aportar uns recursos per poder funcionar durant el 2018 i part del 2019, i estem formant part com a projecte pilot d’un projecte europeu de la mà de la UOC del qual també ens estem nodrint. No obstant això, ara que ja tenim formalitzada la nostra constitució com a cooperativa, la voluntat és que el projecte sigui sostenible per ell mateix mitjançant les quotes de les sòcies.
      </p>

      <p class="k-faq__question">
        On puc saber a què van destinats els diners que pago per ser soci de Katuma?
      </p>
      <p class="k-faq__answer">
        La transparència és un principi fonamental per a Katuma. Qualsevol sòcia de Katuma té accés, veu i vot sobre aquest tipus d’informació mitjançant els balanços, pressupostos i altres documents presentats i debatuts. Pots consultar les actes i documents de passades assemblees al fòrum de la comunitat.
      </p>

      <p class="k-faq__question">
        D'on reben els diners les altres instàncies d'OFN?
      </p>
      <p class="k-faq__answer">
        Cada instància local té el seu “model de negoci” o de finançament, però totes es basen principalment en una barreja entre finançament públic i privat, i per aportacions de les seves associades mitjançant un sistema de quotes. Aquesta informació és accessible per a qualsevol sòcia de Katuma.
      </p>

      <p class="k-faq__question">
        I què significa que Katuma sigui sense ànim de lucre? Què passa amb els diners de les quotes, doncs?
      </p>
      <p class="k-faq__answer">
        Que Katuma sigui sense ànim de lucre no vol dir que no pugui rebre quotes de les seves associades, sinó que aquestes no es podran distribuir els excedents o beneficis d’un exercici / beneficis.  A banda, els càrrecs dels membres del Consell Rector no son remunerats. Això significa que si un exercici acaba amb beneficis, entre totes les sòcies decidirem en què els invertim o a quin fons els destinem. A l’hora això deixa palès que la necessitat és cobrir els costos de la pròpia organització per tal d’assolir el nostre objectiu social i no supeditar aquest a l’acumulació de capital.
      </p>

      <p class="k-faq__question">
        I com treballeu?
      </p>
      <p class="k-faq__answer">
        Una persona de l’equip tècnic es dedica bàsicament al desenvolupament, coordinant la seva feina amb l’equip internacional de desenvolpament d’Open Food Network, que treballa en remot, i a suport tècnic.
        Una altra es dedica durant mitja jornada a la resta de tasques: suport no tècnic a usuaris, tasques comercials, administració, etc.
        Ho fem, principalment, des d’una oficina de Barcelona on treballa Coopdevs, el projecte “mare” de Katuma, un coworking al barri de Camp d’en Grassot.
      </p>

      <p class="k-faq__question">
        I si vull donar suport al projecte però no vull fer ús de Katuma com ho puc fer?
      </p>
      <p class="k-faq__answer">
        En les cooperatives de serveis com Katuma existeix la figura del soci col·laborador per aquest tipus de casos: si ets una persona a títol individual que vol donar suport a Katuma, o ets una organització que no formes part de l’àmbit agroecològic, o que comparteixes la visió del projecte malgrat no vulguis ser usuari de la plataforma, pots ser soci col·laborador de Katuma. Això implica una aportació obligatòria al capital social i ser soci de ple dret de la cooperativa. És a dir, podràs formar part activa en la governança del projecte malgrat no rebis els serveis de la cooperativa. Si vols ser soci col·laborador, pots adreçar-te al formulari d’adhesió de socis.
      </p>
    </div>
  </div>
</div>
